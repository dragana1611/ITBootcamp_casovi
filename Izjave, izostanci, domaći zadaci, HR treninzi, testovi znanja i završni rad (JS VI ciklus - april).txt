Dragi polaznici,

Dostavljam vam putem email-a pojašnjenja pravila vezanih za izostanke, domaće zadatke, HR treninge, testove znanja, projekat i završni rad. Takođe, u prilogu vam dostavljamo 2 dokumenta koji prvi dan potpisuju polaznici. S obzirom da je nastava Online, molimo vas da potpišete dokumenta i da nam ih skenirane vratite kao odgovor na ovaj email do srede 07.04.2021. do kraja dana.


Online nastava:
Uključena kamera tokom nastave je obavezna.
Šerovanje monitora tokom vežbanja je obavezno.
Bilo kakvo iskljčenje tokom nastave - potrebno obrazložiti ili predavačima ili koordinatoru škole.
Izostanci:
U slučaju da ne možete da dođete molim vas da pravovremeno (najkasnije pre početka časa) prosledite obaveštenje predavaču na email. Predavač će vam dati email na koji možete da ga kontaktirate. Dozvoljeni broj izostanaka je 4 (dva maksimalno vezana). Kada šaljete email molim vas da mene stavite u CC.
U email-u naglasite do kada će izostanak trajati. Jedan email važi za više dana samo ako je tako navedeno u istom.
U poslednjoj nedelji rada, izostanci nisu dozvoljeni, tako da dozvoljeni broj izostanaka možete potrošiti pre toga.

Kašnjenja:
Kada kasnite dovoljno je da se javite u zajedničkoj grupi na Slack-u.
Molimo vas da broj kašnjenja bude minimalan. Polaznici koji stalno kasne biće opomenuti, a zatim i suspendovani.  

Domaći zadaci:
Domaće zadatke koje dobijete u ponedeljak i utorak morate dostaviti najkasnije do srede u 19:00h.
Domaće zadatke koje dobijete u četvrtak i petak, morate dostaviti najkasnije do nedelje u 17:00h. 
Dva kašnjenja sa domaćim od po par sati dovodi do opomene. Nakon ponovnog kašnjenja dobijate suspenziju.
Nedostavljanje domaćih zadataka dovodi do suspenzije. Suspenzija znači da sledeći dan ne dolazite na predavanje i taj nedolazak vam se broji.
Molim vas da se potrudite da dozvoljeni broj izostanaka ne potrošite na suspenzije.
U slučaju da imate hitni opravdani razlog zamolite Anđelu za pomeranje roka. Molimo vas da broj pomeranja bude minimalan. Polaznici koji stalno pomeraju rok biće opomenuti, a zatim i suspendovani.

HR treninzi:
Tokom kursa imaćete tri obavezna HR treninga: trening pisanja CV-ja, trening pisanja motivacionog pisama i trening vezan za intervjue. 
Nakon treninga pisanja CV-ja dobićete zadatak da napravite novi CV. U poslednjoj nedelji rada bićete u obavezi da prosledite odobren CV na najmanje 5 oglasa IT kompanija.

Testovi znanja:
Tokom predavanja biće zadati kratki testovi znanja, kako bite mogli da proveriti napredak.
Glavni testovi znanja biće sekvencionalni. Potrebno je da polaznik na dva uzastopna testa ostvari srednju ocenu 65% da bi prošao dalje i nastavio sa kursem. 
Dinamika će biti najavljena od strane predavača. Testovi će uglavnom biti nakon dve do tri nedelje. 

Završni rad:
Tokom praznika nećete imati predavanja, ali ćete imati zadatke za vežbu ili projekat (u zavisnosti od dogovora sa predavačima).  
Završni rad se radi samostalno u onlajn učionici  tokom poslednje nedelje predavanja. 


Hvala na razumevanju.

Veliki pozdrav,
Milena Đorđević
